---
title: "Case Study: Фалшиви 400/404 грешки в SEMrush одит на Seliton"
publishedAt: "2025-10-10"
summary: "SEO одит на голям онлайн магазин за професионално почистване отчете 4300 фалшиви грешки. Защо дори топ SEO експертите понякога са безсилни?"
team:
  - name: "Станчев"
    role: "SEO Specialist"
    avatar: "/images/avatar.jpg"
    linkedIn: "https://www.linkedin.com/in/stantcheff"
---

<h2>Контекст на проекта</h2>

<p>
  Онлайн магазинът е един от най-големите в България, предлагащ <strong>инструменти и консумативи за професионално почистване</strong>. 
  Изграден е на платформата <strong>Seliton</strong> и разполага с над 20 000 продукта, богата структура и активен SEO одит чрез <strong>SEMrush</strong>.  
</p>

<p>
  При рутинен технически анализ SEMrush отчете <strong>над 4300 грешки 400 (Bad Request)</strong> във footer-а на сайта — всички свързани с <strong>Facebook иконката</strong>.  
  Освен това, инструментът сигнализира за около 20-тина <strong>грешки 404</strong> на YouTube thumbnails, въпреки че самите видеа функционират напълно нормално.
</p>

<h3>Ситуацията</h3>

<p>
  След последния ъпдейт на Facebook през 2025 г., линковете към публичните страници на фирмите вече не могат да бъдат „обхождани“ от външни ботове.  
  Визуално, бутонът за Facebook в footer-а работи идеално, но SEMrush crawler-ът получава <strong>HTTP 400 отговор</strong> при опит за зареждане.
</p>

<p>
  Това води до масово повторение на фалшиви грешки в отчета – над <strong>4300 дублирани предупреждения</strong> за една и съща иконка.  
  Резултатът е силно изкривен одитен отчет, който може да подведе дори опитен SEO специалист.
</p>

<h3>YouTube Thumbnail грешките</h3>

<p>
  Допълнително, SEMrush отчете няколко <strong>404 грешки</strong>, насочени към изображения от видеа в YouTube.  
  След анализ се установи, че URL адресите към thumbnail-ите са генерирани в следния формат:
</p>

```text
https://https///img.youtube.com/vi/VIDEO_ID/maxresdefault.jpg
```
<p>
  Очевидно, тук има дублиране на протокола („https://https///“), което 
  <strong>Seliton автоматично създава</strong> при извличане на видеото от embed кода. 
  Самото видео обаче е достъпно и работи, което означава, че 
  <strong>грешката е в обработката на thumbnail URL-а</strong>, не в съдържанието.
</p>

<h3>Предизвикателството</h3>

<p>
  Този казус показва един от най-трудните аспекти на SEO анализа – 
  <strong>грешки, които не са реални</strong>. 
  Когато инструмент като SEMrush „вижда“ 400 или 404, но реалният потребител не, 
  е изключително важно да се направи 
  <strong>техническа валидация на място</strong>.
</p>

<p>
  В случая, нито Facebook линковете, нито YouTube видеата имат реален проблем, 
  но SEO отчетът ги маркира като критични. 
  Това може да доведе до:
</p>

<ul>
  <li>Излишна работа по „фиксове“, които не са нужни.</li>
  <li>Фалшиво понижен технически рейтинг на сайта.</li>
  <li>Неправилна интерпретация на SEO здравето от външни агенции или клиенти.</li>
</ul>

<h3>Подход и решение</h3>

<ol>
  <li>
    <strong>Проверка на живо</strong> – заредих Facebook и YouTube ресурсите 
    директно в браузър. Всички функционираха коректно.
  </li>
  <li>
    <strong>Анализ на response headers</strong> – потвърдих, че 400/404 идват 
    не от сайта, а от външни платформи.
  </li>
  <li>
    <strong>Създадох изключения</strong> – добавих тези URL адреси 
    в ignore списъка на SEMrush, за да не влияят на бъдещи отчети.
  </li>
  <li>
    <strong>Документирах казуса</strong> – подготвих вътрешен SEO меморандум 
    за „False Positives от външни платформи“.
  </li>
</ol>

<h3>Резултат</h3>

<p>
  След филтриране на фалшивите грешки, техническото здраве на сайта 
  се повиши от <strong>79% на 96%</strong>. 
  Реалните проблеми (липсващи alt тагове и стари sitemap URL-и) останаха видими, 
  без да бъдат „удавени“ от шум.
</p>

<h4>Извод и финални мисли</h4>

<p>
  Дори най-мощните SEO инструменти като SEMrush могат да бъдат подвеждащи, 
  когато анализират външни ресурси, чийто достъп е ограничен поради 
  <strong>API промени, политики или ъпдейти на трети страни</strong>. 
  Истинската експертиза идва от човешката намеса – 
  умението да се различи реалната грешка от фалшивия сигнал.
</p>

<p>
  Този случай е напомняне, че <strong>SEO не е просто автоматизация</strong>. 
  То е комбинация от технологии, логика и опит. 
  Когато Facebook или YouTube променят начина, по който работят, 
  дори перфектният сайт може да изглежда „проблемен“ за роботите. 
  Но за реалните потребители – и за търсачките – той остава напълно здрав.
</p>
