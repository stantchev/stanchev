---
title: "DarosBuild: Моят процес по SEO оптимизация"
publishedAt: "2025-06-16"
images:
  - "/images/projects/DB/DB-HomePage.jpg"
summary: "Не пипай SEO, ако не знаеш как... или просто виж как оправих DarosBuild и спасих сайта от дигитална сянка."
team:
  - name: "Станчев"
    role: "SEO специалист"
    avatar: "/images/avatar.jpg"
    linkedIn: "https://www.linkedin.com/in/stantcheff"
---

## Накратко за DarosBuild

DarosBuild имаше стил, но не и трафик – ето как с няколко точни SEO хода обърнах нещата.

### Ключови подобрения

- **Техническа оптимизация**: Почистих ненужни плъгини, добавих кеширане и минимизиране на CSS/JS, ускорих зареждането с помощта на LiteSpeed и WebP изображения. PageSpeed скочи от 48 на 72.
- **Мета данни и структура**: Въведох уникални заглавия и мета описания с RankMath, оптимизирах заглавните йерархии (H1, H2, H3) и добавих канонични тагове за избягване на дублиране.
- **Вътрешна линк структура**: Изградих логична и SEO-ориентирана навигация с вътрешни връзки между услуги, блог статии и често задавани въпроси, което подобри обхождането и престоя на страниците.
- **Oптимизация на съдържание**: Пренаписах ключови страници с фокус върху intent, добавих FAQ блокове и long-tail ключови думи, като позициите по основни фрази се повишиха с 30% в рамките на месец.

### Използвани технологии

- **Google Search Console** – за проследяване на индексиране, ключови думи, технически грешки и подобрения в реално време.
- **PageSpeed Insights** + **Lighthouse** – за измерване и оптимизация на скоростта, CLS, LCP и други Core Web Vitals.
- **Ahrefs** – за анализ на ключови думи, конкуренция и възможности за съдържание.
- **Figma** – за визуално планиране на съдържанието и изграждане на wireframes с мисъл за SEO йерархията.

### Предизвикателства

DarosBuild представя услугите си чрез обикновени страници без структурирани данни или свързана вътрешна архитектура. Това затруднява Google да разбере контекста на съдържанието и ограничава шанса за показване в rich results. Освен това липсата на специфични мета заглавия и вътрешни връзки води до слаба SEO стойност на ключови страници. Липсваха и блог постове.

#### Резултат

След оптимизацията, страниците за услуги започнаха да се класират по целеви ключови думи. Органичният трафик се увеличи с над 25% за три месеца, а потребителите прекарват повече време на сайта благодарение на логичната структура и вътрешните връзки. Най-важното – една от оптимизираните страници вече се показва в Google AI Reviews, което е ясен сигнал, че съдържанието е не само индексирано, но и сметнато за авторитетно и полезно от системите на Google.